---
title: 'Skapalónslappi'
teacher1: 'Kamilla Gylfadóttir'
about1: "Listasmiðja fyrir káta krakkalappa á aldrinum 4-9 ára þar sem form náttúrunnar verða skoðuð með nýjum augum og með þeim sköpum við saman prentverk sem verður að innsetningarlistaverki!"
about2: "Í samstarfi við Skaftfell - Listasmiðstöð Austurlands, býður LungA upp á vikulanga morgunsmiðju fyrir börn á aldrinum 4-9 ára. Smiðjan ber heitið Skapalónslappi og mun draga innblástur sinn úr nærumhverfi Seyðisfjarðar. Tilraunir verða gerðar með hin ótalmörgu form náttúrunnar og þeim umbreytt í skapalón sem nýtt verða til sköpunar prentverka með ýmsum aðferðum. Þáttakendur munu vinna að einstaklingsverkum sem og sameiginlegu listaverki sem frumsýnt verður á góðum stað á fjölskyldusvæði LungA laugardaginn 20.júlí. Leiðbeinandi smiðjunnar er Kamilla Gylfadóttir, fræðslufulltrúi Skaftfells.
Smiðjan mun fara fram dagana 15.-19. júlí 2024 í Skaftfelli að Austurvegi 42. Þátttakendur hittast í tvo tíma á dag, fimm daga vikunnar. Þátttökugjald er 15.000 kr. en innifalið í verðinu er þátttaka í smiðjunni, létt hressing og miði á tónleika LungA sem fer fram við Bláu kirkjuna laugardaginn 20.júlí. Náttúruskoðun, sólarprent, mynsturgerð, samsköpun, skrúðganga og skemmtileg samvera!"
aboutteacher1: "Kamilla Gylfadóttir mun leiða listasmiðjuna Skapalónslappi fyrir hönd Skaftfells. Síðustu ár hefur Kamilla unnið með börnum og unglingum í tengslum við ólík verkefni. Hún sá meðal annars um kennslu listfræðsluverkefnis Skaftfells, 'Skeyti til náttúrunnar,' árið 2021 í grunnskólum á Austurlandi. Hún tók svo við stöðu verkefnastjóra fræðsludeildar Skaftfells í júlí 2022. Kamilla er annar stofnenda Heimamyndasamsteypunnar sem staðið hefur að sýningu á íslenskum heimamyndum um allt land frá árinu 2020, meðal annars í samstarfi við Bíó Paradís, Skjaldborg og Herðubíó. Árið 2022 skipulagði hún og sá um kennslu Skjaldbökunnar, námskeiðis fyrir börn í heimildamyndagerð á vegum Skjaldborgar. Sem fræðslufulltrúi Skaftfells er hún hluti af stýrihópi BRAS Barnamenningarhátíðar á Austurlandi."
aboutteacher2: "Kamilla Gylfadóttir will host the workshop Skapalónslappi on behalf of Skaftfell Art Center. During recent  years, Kamilla has worked with children and youth through various projects. In 2021 she taught Skaftfell’s annual art education project in primary schools around the east of Iceland. In 2022 she joined Skaftfell officially as project manager of the education project and community outreach. She co-founded the Heimamyndasamsteypan (e. The Icelandic Home Movie Collective) in 2020 which has uncovered Icelandic home movies and hosted community events around the country, for example in collaboration with Bíó Paradís in Reykjavík, Skjaldborg in Patreksfjörður and Herðubíó in Seyðisfjörður. In 2022 she took part in planning and teaching Skjaldbakan, a documentary filmmaking workshop for youth. On behalf of Skaftfell, she is a part of the steering committee for BRAS – Children's Culture festival in east Iceland."
mynd: '/images/workshop/skapalonslappi.jpeg'
instagram:
website: 
applyhere: 'https://docs.google.com/forms/d/16rjeX2jHLuMVN2XcPQgkPxsyyDmqOpF29aAPqS5pCks/formrestricted'
---
