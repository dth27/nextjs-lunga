---
title: 'Froðufellir'
teacher1: Tara & Silla
about1: "LungA kynnir Froðufelli, listasmiðju í umsjá tvíeykisins Töru & Sillu. Smiðjan er ætluð börnum og unglingum á aldrinum 10-14 ára. Heyrst hefur að undarleg vera sé á leið til sumardvalar á Seyðisfirði. Hver er þessi vera og hvaðan kemur hún?"
about2: "Í listasmiðjunni munum við búa til verk um, í kringum og inn í froðuskúlptúr. Saman vinnum við okkur í gegnum hugmyndir, skissur, leiki og kynnumst allskonar aðferðum og efniviði. Áhersla verður lögð á að efla persónulega tjáningu og D.I.Y. (gera það sjálfur) vinnubrögð. Smiðjunni lýkur laugardaginn 20. júlí með opnun myndlistarsýningar á fjölskyldusvæði LungA."
about3: "Smiðjan mun fara fram dagana 15.-19. júlí 2024. Kennsla verður um það bil 15 klukkustundir sem dreifast yfir vikuna eftir verkefnum. Nánari dagskrá verður send á forrráðaaðila þegar nær dregur. Þátttökugjald er 25.000 kr. en innifalið í verðinu er þátttaka í smiðjunni, létt hressing og miði á tónleika LungA sem fer fram við Bláu kirkjuna laugardaginn 20.júlí. "
aboutteacher1: "Tara Njála Ingvarsdóttir og Silfrún Una Guðlaugsdóttir hafa unnið og pússað stígvélin sín saman sem tvíeykið Tara & Silla síðan þær hófu fyrst samstarf árið 2018 í myndlistarnámi við Listaháskóla Íslands. Tvíeykið vinnur aðallega með gjörninga, innsetningar, vídeóverk og skúlptúra. Megin þemu í verkum þeirra eru fögnuður, samskipti, töfrar og vinátta. Tvíeykið hefur tekið þátt í mörgum samsýningum, haldið tvær einkasýningar síðan þær útskrifuðust árið 2020, nýlegast 'Uppúr vasanum dróu þau spítu' í Kling & Bang. Þær kenndu gjörninga- og videósmiðju í LungA skólanum á Seyðisfirði árið 2023 og gjörningasmiðju á LungA listahátíð sama ár. Tara hefur unnið við kennslu við barnadeild Myndlistarskóla Reykjavíkur síðan 2020 og saman hafa þær kennt barnasmiðjur í Hjallastefnunni. Tara og Silla búa og starfa í Reykjavík."
mynd: '/images/workshop/frothufellir.jpg'
instagram:
website: 
applyhere: 'https://docs.google.com/forms/d/16rjeX2jHLuMVN2XcPQgkPxsyyDmqOpF29aAPqS5pCks/formrestricted'
---
